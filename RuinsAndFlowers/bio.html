<!DOCTYPE html><html lang="en"><head><meta charset="UTF-8"><meta name="viewport" content="width=device-width,initial-scale=1"><link rel="icon" href="icon/favicon.ico" type="image/x-icon"><title>Біографія</title><link rel="stylesheet" href="css/style.min.css"></head><body><header><nav><div class="header"><div class="header__wrapper"><div class="header__menu"><ul><li><a href="index.html">Головна</a></li><li><a href="bio.html">Біографія</a></li><li><a href="contact.html">Взаємодія</a></li></ul></div></div></div></nav></header><div class="container"><aside><div class="aside"><div class="aside__wrapper"><div class="aside__content"><h2>Інтимна лірика</h2><ul><li><a href="index.html#Скрижалісерця">Скрижалі серця</a></li><li><a href="index.html#Кожнамить–дотебе">Кожна мить – до тебе</a></li><li><a href="index.html#Стежина">Стежина</a></li><li><a href="index.html#Непокорна">Непокорна</a></li><li><a href="index.html#Двідороги">Дві дороги</a></li><li><a href="index.html#Перлинамов">Перлина мов</a></li><li><a href="index.html#Саквояжчасу">Саквояж часу</a></li><li><a href="index.html#Мапасердець">Мапа сердець</a></li></ul></div><div class="aside__content"><h2>Пейзажна лірика</h2><ul><li><a href="index.html#Цілунокранку">Цілунок ранку</a></li><li><a href="index.html#Загубленийрай">Загублений рай</a></li><li><a href="index.html#Колискованочі">Колискова ночі</a></li></ul></div><div class="aside__content"><h2>Філософська лірика</h2><ul><li><a href="index.html#Меланхоліяперону">Меланхолія перону</a></li><li><a href="index.html#Коріння">Коріння</a></li><li><a href="index.html#Човеннадії">Човен надії</a></li><li><a href="index.html#Листопаджиття">Листопад життя</a></li></ul></div><div class="aside__content"><h2>Воєнна лірика</h2><ul><li><a href="index.html#Рукидонебес">Руки до небес</a></li><li><a href="index.html#Еховіків">Ехо віків</a></li><li><a href="index.html#Героїтилу">Герої тилу</a></li><li><a href="index.html#Останнійлист">Останній лист</a></li><li><a href="index.html#Немовчи">Не мовчи</a></li><li><a href="index.html#Віра">Віра</a></li><li><a href="index.html#Додому">Додому</a></li><li><a href="index.html#Народженнязруїн">Народження з руїн</a></li></ul></div></div></div></aside><main><div class="content"><div class="content__cover-bio"><div class="cover__text-bio"><img src="img/LeraPhoto.jpg" alt="LeraPhoto">Я народилася 14 березня 2008 року в мальовничому селищі Дубов’язівка на Сумщині. Зараз навчаюся в 11 класі Дубов’язівського ліцею. Із дитинства мене захоплювали звуки природи: шелест листя, спів птахів, шум води у річці. Саме вони спонукали мене до творчості та допомагали бачити красу в найдрібніших деталях. Музика стала моїм першим натхненням, першим засобом вираження себе, глибини своєї душі. Гра на гітарі – для мене не просто хобі, а спосіб спілкування з власним серцем, висловлення емоцій та вражень.<br>Коли слова здавалися надто бідними, щоб передати глибину почуттів, я знаходила притулок у поезії. Із шести років тато вчив мене підбирати рими так, щоб це було невимушено та линуло з самого серця. Він часто писав для душі, тож я пішла його стопами. Спочатку твори виходили дуже короткими, не могли повністю розкрити мій початковий задум, але та «дитячість» захоплювала моїх рідних. Із віком вірші ставали довшими, а теми – глибшими. Вони переросли у мій особистий щоденник, куди я записувала почуття, мрії, страхи, переживання, радощі. У них я могла бути собою, не боячись осуду, без масок і рамок. Поезія – мій психолог, якому не треба чогось пояснювати, достатньо просто вилити душу в рядках.<br>Навчання в Дубов'язівському ліцеї допомогло не тільки здобути знання, а й підштовхнуло до творчого розвитку. Участь в олімпіадах і конкурсах допомогла мені вийти зі своєї зони комфорту, розвинути критичне мислення і впевненість у собі. Нерідко я виборювала призові місця, що ставало доказом того, що маю потенціал. Музика і літературна творчість завжди йшли поруч у моєму житті. Гра на гітарі допомагає мені знайти мелодію власного серця, а поезія – висловити її. Разом вони створюють гармонійний дует, який наповнює моє життя яскравими кольорами. Коли вірші з кожним разом подобались мені все більше, я задумалась над тим, що хотіла б поділитися ними не лише з рідними. Так народилась ідея створення цього сайту. Тоді найголовнішою задачею став пошук того сенсу, який я хочу передати читачу. «На руїнах душі проростають квіти щастя» - головна ідея електронної збірки із відповідною назвою «Руїни і Квіти». Наступною моєю ціллю є доповнити віршами цю збірку та видати її друком.</div></div></div></main></div></body></html>